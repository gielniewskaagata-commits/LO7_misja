Po pomyślnym wdrożeniu Waszego modułu Borda w SmartVote+, nadszedł dzień pierwszego, publicznego głosowania na projekty obywatelskie. System, nad którym czuwał CorpTech Solutions, miał być wzorem nowoczesności.
Niestety, zamiast triumfu, nadeszła katastrofa.
Dosłownie kilka minut po zamknięciu urn cyfrowych, system wyrzuca alert: BŁĄD WAGI KRYTYCZNEJ. Weryfikacja wyników pokazuje coś, co jest matematycznie niemożliwe i kompromitujące dla miasta: jeden z projektów otrzymał 103% głosów!
Chaos wybucha natychmiast. Urząd Miasta jest w panice. Wasz zespół z UDS-D jako jedyny ma pełny dostęp do logów.
Podejrzenia, które do tej pory musieliście tłumić, nagle stają się faktem. Ta anomalia to nie przypadek. Firma, która widnieje w krajowych bazach jako "niebezpieczna" i która wygrała kluczowy przetarg na SmartVote+, maczała w tym palce. CorpTech Solutions musiało dokonać celowej modyfikacji w kodzie, która zniekształciła wyniki.
Wasza misja jest prosta: musicie znaleźć dowód. Musicie ustalić, kiedy i gdzie dokładnie wprowadzono błąd.
Dlaczego to zrobili? Wprowadzenie tak rażącego błędu, który łatwo wykryć (jak 103% głosów), nie jest typowe dla subtelnej korupcji. To musi być celowy sabotaż – może mają większy plan, albo chcą skompromitować system i zyskać jeszcze większą kontrolę nad jego "naprawą"?

Wybory samorządowe to właśnie te, które naprawdę wpływają na to, co dzieje się wokół Ciebie na co dzień – chodzi o sprawy takie jak drogi, szkoły, śmieci czy woda. To nie są jakieś odległe tematy, tylko konkretne rzeczy, które dotykają nas wszystkich na co dzień.

