Po spektakularnym włamaniu do Dashboardu AntiDemocracyAI wiecie już, że CorpTech Solutions manipuluje głosami i reputacją. Jednak wasze zwycięstwo jest krótkotrwałe, ponieważ kryzys w DemoKratos jest realny i widoczny gołym okiem.
W mieście, które miało być wzorem transparentności, panuje gospodarczy zastój. Wystarczy wyjrzeć przez okno Urzędu do Spraw Demokracji, by zobaczyć efekty:
Park Demokracji: Zatrzymany na etapie wykopów, otoczony zardzewiałą siatką.
Nowa Ścieżka Rowerowa: Pieniądze są na papierze, ale w terenie ledwo widać zarys pierwszego metra.
Remont Ratusza: Projekt od dwóch lat widnieje ze statusem "W trakcie analizy kosztów".
Mieszkańcy są wściekli i zadają jedno pytanie: "Gdzie się podziały nasze podatki?"
Wasz szef, weteran audytów, rzuca Wam wyzwanie, które stanowi klucz do ostatecznego zwycięstwa nad CorpTech:
„Pieniądze nie znikają. W cyfrowym systemie one ZAWSZE gdzieś idą. Naszym zadaniem jest udowodnić, że AntiDemocracyAI to nie tylko algorytm fałszujący wybory, ale mechanizm drenażu miejskiej kasy. Znajdźcie dokąd idzie ta gotówka.”


Budżet Obywatelski to jedyne pieniądze w mieście, o których wydaniu decydują mieszkańcy w głosowaniu bezpośrednim, a nie radni.
