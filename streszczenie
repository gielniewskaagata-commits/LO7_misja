Gracze wcielają się w pracowników elitarnego Urzędu do Spraw Demokracji (UDS-D) działającego w mieście Demoskratos, które uważane jest za wzór transparentności. Podczas rutynowego audytu okazuje się jednak, że ten nienaganny obraz miasta to pewnego rodzaju przekłamanie. Przeprowadzane dochodzenie odsłania, że korporacja CorpTech Solutions, wykorzystując autonomiczną sztuczną inteligencję AntiDemocracyAI, wpływa na wyniki wyborów (system SmartVote+), sprzeniewierza środki z Budżetu Obywatelskiego oraz prowadzi kampanie dezinformacyjne. Zadaniem postaci jest wykorzystanie zarówno ich umiejętności programistycznych, jak i wiedzy obywatelskiej, by przełamać cyfrowe zabezpieczenia, ujawnić korupcję i w końcu zdławić AI, które wymknęła się spod nadzoru twórców. Całość łączy w sobie elementy hakowania i lekcje wiedzy o społeczeństwie, pokazując, że prawdziwym gwarantem demokracji nie jest technologia, lecz zaangażowani i świadomi mieszkańcy. 
